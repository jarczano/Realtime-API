Drukuj Komentarze Przepisy dania mięsne Wołowina po burgundzku Wołowina po burgundzku Wołowina po burgundzku, to wyjątkowy pomysł na obiad i idealna okazja do tego, by poczuć smaki francuskiej kuchni w swoim domu. Ten przepis zachwyca każdego miłośnika czerwonego mięsa i wina. Czas przygotowania: 2 godziny Czas pieczenia maksymalnie: 3 godziny Liczba porcji: około 2500 g W 100 g dania: Wartość energetyczna 205 kcal Węglowodany 3 g - W tym cukry 1 g Białko 17 g Tłuszcze 14 g Składniki [ więcej ]wołowina - łopatka, mostek lub karczek 1500 gboczek surowy wędzony lub parzony 250 gczerwone, wytrawne wino np. Merlot 500 mldomowy bulion wołowy 500 mlpieczarki białe np. malutkie 350 gmarchew 150 gcebula 200 gczosnek 4 ząbkikoncentrat pomidorowy 2 łyżkiolej rośliny do smażenia 2 łyżkimasło klarowane 2 łyżki - około 30 gmąka pszenna np. uniwersalna 2 łyżki - około 30 gświeży tymianek kilka gałązeknatka pietruszki kilka gałązeklistek laurowy 2 sztukisól pół łyżeczkipieprz 1/3 łyżeczki Wołowina po burgundzku Danie to po wstępnym przygotowaniu umieszczamy w naczyniu żaroodpornym i pieczemy pod przykryciem w piekarniku przez minimum dwie, do trzech godzin. Jeśli zatem masz naczynie, które możesz używać również na kuchence, to po podsmażeniu składników na patelni, umieszczasz je w naczyniu docelowym, w którym wołowina po burgundzku będzie się piec w piekarniku. Jeśli nie, to z garnka przenosisz składniki do naczynia żaroodpornego i dalej postępujesz zgodnie z przepisem. Do swojej wołowiny nie dodaję cebulek marynowanych, ale można to zrobić. Jeśli masz je w domu i planujesz dodać, to przygotuj około 40 gramów (do 15 sztuk) takich cebulek. W treści przepisu dam znać, kiedy je dodać. Krok 1: Zarumień boczek Na dużą patelnię wyłóż dwie łyżki oleju roślinnego do smażenia oraz 250 gramów wędzonego (surowy lub parzony) boczku pokrojonego w kostkę. Całość podsmażaj około 10 minut na średniej lub nieco wyższej mocy, aż boczek ładnie się zarumieni. Po tym czasie przełóż go szczypcami go garnka (lub naczynia żaroodpornego) i odstaw na bok. Na pozostawionym tłuszczu będziesz podsmażać wołowinę. Krok 2: Podsmaż kawałki wołowiny 1,5 kg wołowiny (u mnie 1000 gramów łopatki i 500 gramów karczku) pokrój na kawałki wielkości do 2 cm. Na nagrzaną patelnię z tłuszczem kładź porcję mięsa i podsmażaj przez około dwie minuty na stronę na wyższej mocy palnika (bez przykrywki). Zarumienione mięso przekładaj szczypcami do garnka w którym jest już boczek. Wołowinę podsmażałam tak w trzech turach. Patelni nadal nie wyłączaj. Krok 3: Dodaj warzywa i przyprawy Na nagrzaną patelnię z resztami tłuszczu (w razie potrzeby dodaj nieco oleju) wyłóż jeszcze obraną i pokroją w półplasterki marchew oraz obraną i pokrojoną na większe kawałki cebulę (u mnie 200 gramów cebulek szalotek). Warzywa smaż około cztery minuty na wyższej mocy. Na koniec dodaj też obrane i pokrojone w plasterki cztery ząbki czosnku, a po chwili całość przełóż do garnka mięsem. Patelnia nie będzie już potrzebna. W garnku umieść też dwa listki laurowe oraz pół łyżeczki soli i 1/3 łyżeczki pieprzu, a także dwie łyżki mąki pszennej. Całość wymieszaj i "smaż" w garnku przez pięć minut. Porada: Jeśli nie chcesz lub nie możesz używać mąki pszennej, to zastąp ja mąką lub skrobią kukurydzianą. Krok 4: Dodaj bulion i wino Jeśli masz naczynie gotowe do zapiekania to nie przenosisz składników. Jeśli tak jak ja użyłaś/eś zwykłego garnka, to całość przekładasz do dużego naczynia do zapiekania z przykrywką. Do przygotowanych składników wlej 500 ml czerwonego (najlepiej wytrawnego lub ewentualnie półwytrawnego wina) np. Merlot, Pinot Noir. Wlej też 500 ml domowego bulionu wołowego. Dodaj również dwie łyżki koncentratu pomidorowego, a także po kilka gałązek tymianku i natki pietruszki (natkę można na tym etapie pominąć). Porady: W tym momencie można też dodać do 40 gramów cebulek marynowanych. Domowy bulion wołowy zamień w ostateczności na wodę z dobrej jakości ekologiczną kostką wołową. Jeśli wolisz mniej intensywny smak wina w daniu, to wlej mniej wina, za to więcej bulionu. Krok 5: Odstaw do pieczenia Całość tylko lekko zamieszaj, przykryj przykrywką i umieść w piekarniku nagrzanym do 175 stopni (pieczenie góra/dół). Wybierz środkową lub nieco niższą półkę. Wołowinę po burgundzku "piecz" tak minimum dwie godziny (możesz sprawdzić po tym czasie, czy miękkość mięsa i sos Ci odpowiada), ale nie dłużej niż łącznie trzy godziny. Po tym czasie warto usunąć sztywne "gałązki" po tymianku. Krok 6: Dodaj podsmażone pieczarki Pod koniec pieczenia podsmaż pieczarki. Na nagrzaną patelnię wyłóż dwie łyżki masła klarowanego oraz 350 gramów oczyszczonych pieczarek (małe w całości, lub duże pokrojone na mniejsze kawałki). Podsmażaj je przez 10 minut, przemieszczając je na patelni w trakcie smażenia. Ostrożnie wysuń naczynie z wołowiną w sosie i dodaj podsmażone pieczarki. Krok 7: Piecz 20 minut i podawaj Całość wymieszaj i odstaw do piekarnika (można już bez przykrywki) na ostatnie 20 minut pieczenia. Wołowinę po burgundzku podawaj ze świeżą natką pietruszki i ulubionym pieczywem. Świetnie smakuje z ziemniakami w dowolnej formie, z makaronami lub z ryżem albo z kaszą. Po przestudzeniu danie trzymaj w lodówce nawet do tygodnia. Można je podgrzewać na płycie lub w piekarniku. Źródło przepisu z moimi zmianami Cafedelites. Smacznego. Średnia 4.8 / 5 (11 głosów) Oceń! Drukuj Przepis Zapisz Przepis Dodaj Notatkę Dodaj Komentarz Dziękuję za wspólne gotowanie. Będzie mi miło jeżeli dodasz komentarz ze zdjęciem. Ania dania mięsne boczek parzony · boczek surowy wędzony · bulion wołowy · cebula · czosnek · koncentrat pomidorowy · liście laurowe · mąka pszenna · marchew · masło klarowane · natka pietruszki · olej roślinny · pieczarki białe · pieprz · sól · tymianek · wino czerwone wytrawne · wołowina << Powrót Zobacz podobne przepisy Zostaw mi swój email, a 2 - 3 razy w miesiącu wyślę Ci moje ulubione przepisy. × Dodaj nowy komentarz